Дърветата за търсене, от своя страна, се справят с много от тези проблеми. Например те ни позволяват да изброим всички термини от лексиката започващи с “automat”. Най-известното дърво от този вид е бинарното (двоичното) дърво, в което всеки вътрешен възел има 2 наследника. Търсенето на термин започва от корена на дървото. Всеки вътрешен възел (включително и корена) представлява двоичен тест. В зависимост от резултата от този тест търсенето продължава по едно от двете под дървета. На фиг. 3.1 е даден пример за двоично дърво използвано за речник.